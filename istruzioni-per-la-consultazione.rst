########################################
Istruzioni per la consultazione pubblica
########################################

Informazioni sulla consultazione
================================

-  **Durata della consultazione:** dal xx aprile 2018 al yy maggio 2018
   (da conteggiare 30 giorni a partire dalla data di pubblicazione)

-  **Settore:** ICT

-  **Servizi:** Sviluppo di software applicativo

Esiti della consultazione
=========================

I risultati della consultazione pubblica on line saranno presi in
considerazione dall'\ `Agenzia per l'Italia
Digitale <http://www.agid.gov.it/>`__ per la redazione del testo
definitivo della Guida Tecnica.

Destinatari
===========

Tutte le pubbliche amministrazioni che si trovano a sviluppare o
mantenere un parco applicativo da utilizzare nell’ambito dei propri
compiti istituzionali, gli operatori del mercato ICT (aziende,
sviluppatori, integratori, etc) e tutti gli addetti ai lavori o gli
interessati al tema.

Obiettivo della consultazione
=============================

Il documento rappresenta l’aggiornamento delle linee guida sul tema
dello sviluppo di software applicativo, pubblicate dall’allora CNIPA
(link:
http://www.agid.gov.it/agenzia/valutazione-e-monitoraggio/manuali-ict)
sulla qualità dei beni e servizi ICT per le acquisizioni della Pubblica
amministrazione.

Il documento è una “Guida tecnica” e si differenzia dalle linee guida
contenenti le regole tecniche e di indirizzo per l’attuazione del Codice
dell’Amministrazione Digitale ai sensi dell’art. 71 del Codice stesso
(link)

L’esigenza di aggiornare le precedenti linee guida nasce:

-  dalle novità introdotte, anche sotto l’aspetto strategico, dal
   "`Piano Triennale per l’informatica nella Pubblica amministrazione
   2017- 2019" <http://pianotriennale-ict.readthedocs.io/it/latest/>`__;

-  dal tempo trascorso dall’ultima revisione del documento, in relazione
   alla rapidità con cui notoriamente evolve il settore dell’ICT e gli
   standard disponibili;

-  dalle criticità riscontrate in molti contratti per lo sviluppo
   applicativo, a volte derivanti da interpretazioni non corrette di
   indicazioni e passaggi delle precedenti linee guida;

-  dall’attenzione, connessa anche alle contingenze economiche, al
   contenimento della spesa delle P.A. e al rapporto costi/benefici
   nelle acquisizioni e nei progetti delle amministrazioni.

Come partecipare
================

La consultazione pubblica si arricchisce di una nuova funzionalità che
rende i commenti più efficaci. Da oggi con \ `Docs
Italia <https://docs.developers.italia.it/>`__ è possibile inserire
commenti specifici e puntuali relativi a ciascuna sezione del documento
in consultazione.

Per farlo occorre utilizzare i link presenti nel documento. I commenti
saranno immediatamente visibili anche in \ `Forum
Italia <https://forum.italia.it/>`__, dove sarà possibile continuare la
discussione.

È possibile inviare i propri commenti fino al yy maggio 2018.
